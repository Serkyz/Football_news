<!DOCTYPE html>
<html>
  <head>
    <meta charset="utf-8">
    <title>Соболь пояснив, чому він зіграв</title>
    <link rel="shortcut icon" href="https://cdn-icons-png.flaticon.com/512/53/53283.png">
  </head>
  <body>
    <CENTER>
    <H1>Соболь пояснив, чому він зіграв за «Брюгге», але пропустить матчі збірної України</H1>
    </CENTER>
    <a href="index.html">«<I>На Головну</I></a><br>
      <p><big><b>Захисник «<i>Брюгге</i>» та збірної України Едуард Соболь розповів, чому він зіграв за клуб в останньому матчі, але пропустить ігри національної команди.<br></b>
      <i><p>— Уже місяць я відчуваю дискомфорт в області паху. Після обстеження в мене була виявлена гематома.
      Клубні медики очікували, що ця проблема вирішиться раніше, але так не сталося.
      І от буквально вчора головний лікар «Брюгге» сказав мені, що для того,
      аби уникнути можливих ускладнень у майбутньому, необхідно викачати кров з ураженої зони.
      Після такої процедури я не зможу тренуватися щонайменше п'ять днів.
      Саме цю інформацію я одразу повідомив головному тренеру національної команди Олександру Петракову.
      Зрозуміло, що повернення до тренувального процесу лише за два дні до заключного,
      третього матчу Ліги націй (і це у випадку, якщо загоєння відбуватиметься без ускладнень)
      робить мої шанси взяти участь у грі мізерними.Але хочу наголосити — я готовий навіть після процедури приїхати до табору збірної й чекати,
      поки рана загоїться, навіть не маючи можливості тренуватися.
      Олександр Васильович, зрозумівши суть питання, сказав, що в цих матчах я не зможу допомогти збірній, і це відповідає дійсності.
      Хоч би як прикро мені було це усвідомлювати...</i>
      <p><b>— Однак учора ти вийшов на заміну в поєдинку «<i>Брюгге»…</i></b>
      <i><p>— Наразі ця проблема спричиняє відчутний дискомфорт, однак у разі необхідності я можу вийти на поле.
      Тому головний тренер вніс мене до заявки й випустив на заключні 20 хвилин гри.
      Однак лікарі наполягають на видаленні гематоми, кажучи, що в подальшому можуть бути ускладнення.
      Діагноз клубного лікаря я надав лікарям збірної, і вони погодилися із цим, оцінивши можливі ризики та наслідки.
      Тож мені просто необхідно зробити цю процедуру для того, щоб продовжити грати у футбол</i><b> - сказав Соболь.</b>
      <p><b>27-річний Соболь вийшов на заміну на 71-й хвилині у матчі 9-го туру чемпіонату Бельгії проти «Стандарда» (0:3).
      Збірна України зіграє у Лізі націй з Шотландією (21 та 27 вересня) і з Вірменією (24 вересня).<b>
      </big>
  </body>
</html>
